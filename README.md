# TVGeek
Progetto Basi di Dati a.a.2022-23

# Introduzione
TGeek è il sito web che porta nel mondo della televisione e del cinema come mai prima d'ora.
Sfruttando la potenza di HTML e SQL, TGeek offre un'esperienza coinvolgente e personalizzata, consentendo di scoprire nuovi contenuti da guardare sulla base dei parametri di ricerca d’interesse per l’utente e di approfondire informazioni dettagliate sui film e le serie TV suggerite, il tutto previa registrazione gratuita al servizio. Se l’utente è stufo di passare ore a cercare qualcosa di interessante da guardare, TGeek è qui per semplificargli la vita. Grazie alla sua intuitiva interfaccia utente, potrà filtrare e cercare i contenuti in base a una vasta gamma di criteri, come il genere, l'anno di uscita, il punteggio di
valutazione e molto altro ancora. Che l’utente sia un appassionato di azione, un fan del mistero o un amante delle commedie romantiche, TGeek troverà il materiale perfetto per soddisfare i suoi gusti e, magari, anche quelli che non conosceva. Ma TGeek non si ferma solo a fornire un semplice elenco di titoli. Infatti, è pensato per mostrare informazioni approfondite su tutto ciò che viene consigliato. Attraverso un database completo e aggiornato regolarmente, è possibile avere accesso a informazioni dettagliate sugli attori, i registi e gli sceneggiatori coinvolti in ogni progetto. Scoprire le biografie dei registi, i premi vinti, i loro progetti precedenti e molto altro ancora. Con TGeek, ci si potrà immergere completamente nell'universo di film e delle serie TV, conoscendo le menti brillanti dietro le quinte. TGeek è progettato per offrire la migliore esperienza di navigazione possibile. Il team di sviluppatori lavora costantemente per migliorare il sito, garantendo la velocità, l'affidabilità e la sicurezza che gli utenti meritano. TVGeek auspica ad essere un ambiente online in cui si può esplorare, scoprire e connettersi con la propria passione per il cinema e la televisione.
Quindi, che tu sia un cinefilo incallito, un appassionato di serie TV o semplicemente qualcuno in cerca di nuovi contenuti da guardare, TGeek è qui per te. Entra nel mondo dei tuoi film e delle tue serie TV preferite e scopri un universo di possibilità.

# L'applicativo
L’applicativo fa uso di Php 8.2.0 e SQL nel back-end, mentre HTML, CSS e JavaScript per il front-end attraverso il Web server Apache. Durante lo sviluppo di TVGeek ho fatto uso MAMP, stack di tecnologie utilizzabili per creare un server web completo.
TVGeek prevede come unica tipologia di utente quello che fa uso del servizio TVGeek. Per quanto riguarda la gestione della base di dati, al momento viene effettuata attraverso phpMyAdmin, ma non escludo la possibilità in futuro di consentire all’amministratore di accedere tramite interfaccia HTML per amministrare l’aggiunta/rimozione di tuple dalla base di dati. TVGeek presenta una schermata principale di benvenuto, dal quale l’utente può registrarsi, se è la prima volta che visita il sito web, oppure effettuare il login, se si è registrato in precedenza. Nel caso in cui debba registrarsi, questa è la schermata che si presenta, ma c’è comunque un riferimento alla pagina di login, nel caso in cui si sia sbagliato. In entrambi i casi, viene effettuato un controllo sulla TG.users, in modo tale da registrare un nuovo utente oppure controllare che le credenziali siano corrette — se non lo sono, viene mostrato un messaggio come in figura. Se, per qualsivoglia ragione, l’utente non ricorda la password, è possibile recuperarla attraverso il form di recupero password, dove, inserendo il proprio indirizzo
email, che corrisponde allo username, si riceverà una mail con la password temporanea, da cambiare al successivo accesso. Per l’invio di tali email ho sfruttato la libreria PHPMailer, mentre la mail utilizzata per l’invio è quella universitaria @studenti.unibs.it.
Proseguendo, la schermata che si presenta all’utente una volta effettuato l’accesso è la schermata in cui l’utente può gestire le proprie credenziali, disconnettersi oppure usufruire del servizio TVGeek, il cui funzionamento a livello back-end verrà analizzato nei paragrafi successivi. La prima scelta che viene fatta è quella dei generi, la seconda quella dei paesi e la terza quella delle date di uscita. Per ciascuna checkbox è possibile scegliere più di un valore, alla fine delle opzioni è presente il bottone «prosegui», che consente di passare alla pagina successiva. Una volta mostrati i risultati, è possibile accedere alle informazioni più approfondite sul contenuto e sul registra che ci ha lavorato.
Infine, è stata messa a disposizione un form contatti, accessibile da ogni pagina dell’applicativo attraverso il Menu a tendina, dove è possibile inviare una mail alla casella preposta alla ricezione di messaggi, dove è possibile chiedere qualsiasi informazione.

# Sicurezza
TVGeek è dotato di un database formato da 9 tabelle. Per quanto riguarda la tabella users, che contiene informazioni sensibili, si è fatto in modo che avvenisse il salvataggio criptato delle password.

# Dataset
Chiaramente, reperire manualmente il database con un quantitativo valori tali da consentire scelta non era cosa pensabile, di conseguenza ho sfruttato il dataset reperito su Kaggle al seguente link: https://www.kaggle.com/datasets/stephanerappeneau/350-000-movies-from-themoviedborg
